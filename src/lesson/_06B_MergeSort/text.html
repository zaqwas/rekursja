<!DOCTYPE html>
<html>
<head>
  <meta http-equiv="Content-Type" content="text/html; charset=UTF-8" />
  <title>Treść zadania</title>
  
  <style type="text/css">
    body {
      font-size: 14px;
      font-family: "DejaVu Serif";
    }
    h2 {
      margin-top: 0px;
      margin-bottom: 0px;
      text-align: center;
    }
    img {
        float: left;
        margin-right: 3px;
    }
    
    div.firstParagraph {
      margin-top: 5px;
    }
    div.paragraph {
      margin-top: 15px;
    }
    div.clear {
      clear: both;
    }
  </style>
</head>

<body>
  <h2>Porządkowanie przez scalanie</h2>
  <div class="firstParagraph">
    W poprzedniej lekcji pokazaliśmy jak scalić dwie uporządkowane tablice – napisaliśmy 
    w tym celu odpowiednią funkcję „scal”. W tej lekcji zajmiemy się wykorzystaniem 
    tej funkcji do posortowania dowolnego ciągu. W tej lekcji napiszemy funkcję 
    „void uporzadkuj(idx1, idx2)”, która będzie realizować algorytm porządkowania przez scalanie.
  </div>
  <div class="clear"></div>
  
  <div class="paragraph">
    <img src="array.png" alt=""/>
    W osobnym oknie pojawiły się dwie tablice liczb: górna tablica służy tylko do wprowadzania 
    liczb i prezentuje stan tablicy przed uruchomieniem programu. Natomiast dolna tablica 
    jest po starcie programu wypełniona liczbami z górnej tablicy. Funkcja „uporzadkuj” 
    powinna posortować elementy w dolnej tablicy. Funkcja sortująca operując na tej 
    tablicy liczb może skorzystać tylko z jednej funkcji specjalnej: „void scal(idx1, idx2, idx3)”. 
    W poprzedniej lekcji funkcja scalała dwie osobne tablice, jednak w tej lekcji funkcja 
    „scal” działa trochę inaczej, w tej lekcji funkcja „scal” operuje na dwóch przyległych
    fragmentach tablicy. Funkcja scal bierze dwa posortowane fragmenty tablicy. 
    Pierwszy fragment począwszy od indeksu <i>idx1</i> aż do indeksu <i>idx2</i>-1, 
    drugi fragment  począwszy od indeksu <i>idx2</i> aż do indeksu <i>idx3</i>-1. 
    Po wywołaniu funkcji „scal” elementy we fragmencie tablicy od indeksu <i>idx1</i>
    do <i>idx3</i>-1 indeksu są uporządkowane. Funkcja scalająca jest szerzej 
    omówiona w zakładce „funkcje specjalne”.
  </div>
  <div class="clear"></div>

  <div class="paragraph">
    <img src="mergesort.png" alt=""/>
    Zastanówmy się teraz jak można użyć funkcja „scal” do posortowania ciągów. 
    Funkcja „scal” potrzebuje dwóch posortowanych fragmentów tablicy, dlatego możemy 
    podzielić całą tablicę na dwa równe fragmenty (lub w miarę równe, gdy liczba 
    <i>n</i> jest nieparzysta). Wówczas jeśli posortujemy pierwszy i drugi fragment 
    z osobna będziemy mogli wykorzystać funkcję „scal”, którą uporządkuje całą tablicę liczb.
    Oczywiście, pozostaje kwestia tego, jak posortować te dwa mniejsze ciągi. 
    Jednak po zastanowieniu sprawa powinna wydawać się prosta, gdyż wystarczy rekurencyjnie 
    wywołać funkcje porządkującą dla tych dwóch mniejszych fragmentów tablic. Zatem 
    kolejne wywołania funkcji, będą dzieliły tablicę na coraz mniejsze kawałki. 
    Warto jeszcze zastanowić się nad warunkiem stopu. Tablica złożona z jednego elementu 
    jest automatycznie posortowana, wobec tego jeśli wywołamy funkcję „uporzadkuj” 
    na jednoelementowym fragmencie tablicy wówczas powinniśmy od razu zakończyć działanie funkcji. 
    Rysunek po lewej stronie wizualizuje uwagi zamieszczone w tym akapicie.
  </div>
  <div class="clear"></div>

  <div class="paragraph">
    Twoim zadaniem jest zaimplementować funkcję „void uporzadkuj(idx1, idx2)”. 
    Funkcja sortująca powinna działać tak, jak zostało powiedziane w poprzednim akapicie. 
    Funkcja „uporzadkuj” przyjmuje dwa indeksy: znacznik początku i końca tablicy. 
    Funkcja „main” będzie wywoływać tę funkcję z paramatrami 0 oraz <i>n</i>, 
    gdzie <i>n</i> oznacza wielkość tablicy. 
    W razie problemów z implementacją tej funkcji możesz skorzystać ze wskazówki 
    w postaci pseudokodu tego algorytmu. Po zakończeniu implementacji swojej funkcji 
    powinieneś porównać swoje rozwiązanie z rozwiązaniem wzorcowym, a następnie powinieneś 
    przeczytać podsumowanie.
  </div>

</body>
</html> 
