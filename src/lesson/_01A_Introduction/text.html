<!DOCTYPE html>
<html>
  <head>
    <title>Treść zadania</title>
    <meta http-equiv="Content-Type" content="text/html; charset=UTF-8"/>
  </head>

  <body>
    <h2 style="text-align: center">Wprowadzenie</h2>

    <p>
      System „REKURENCJA” został napisany z myślą o nauce zagadnienia rekurencji. 
      Pomaga on początkującym programistom zrozumieć czym jest rekurencja, 
      jak jest zarządzana w pamięci komputera oraz poznać jej wady i zalety. 
      Jednak rekurencja nie jest jedynym pojęciem, które jest przedstawione w tym systemie, 
      bowiem wraz z kolejnymi lekcjami użytkownik pozna wiele przydatnych algorytmów.
    </p>

    <p>
      System „REKURENCJA” różni się od większości aplikacji do nauki informatyki. 
      W większości aplikacji użytkownikowi zaprezentowany zostaje gotowy algorytm, 
      a użytkownik może jedynie prześledzić jego działanie. W takim wypadku uczeń 
      może nie w pełni zrozumieć na czym polega rozwiązanie problemu. 
      Zdarza się również, iż po takiej „suchej” prezentacji uczeń w krótkim czasie 
      nie potrafi odtworzyć rozwiązania danego problemu. Dlatego autor tego systemu, 
      uważa iż użytkownik powinien sam spróbować rozwiązać niektóre problemy, 
      dzięki temu lepiej pozna specyfikę problemu, a także dłużej zapamięta rozwiązanie. 
      Ponadto uczeń będzie lepiej potrafił zaadaptować swoje rozwiązanie 
      do podobnych problemów informatycznych
    </p>

    <p>
      W systemie użytkownik będzie mógł spotkać się z lekcjami, 
      w których opisany będzie problem informatyczny, a zadaniem użytkownika będzie 
      napisanie własnego rozwiązania. Jeśli użytkownik, nie będzie mógł samodzielnie 
      rozwiązać danego problemu, w systemie będą umieszczone podpowiedzi ułatwiające rozwiązanie. 
      Oczywiście w przypadku, w którym użytkownik mimo wskazówek dalej nie będzie mógł 
      rozwiązać zadania, możliwe będzie wyświetlenie rozwiązania wzorcowego. 
      Rozwiązanie wzorcowe powinno zostać także prześledzone w przypadku, gdy użytkownik 
      samodzielnie znajdzie rozwiązanie. Wówczas będzie mógł porównać własne rozwiązanie z wzorcowym.
    </p>
    
    <p>
      Jak już było powiedziane użytkownik będzie miał możliwość samodzielnego rozwiązania problemów. 
      W tym celu w systemie będzie możliwe pisanie własnych programów. 
      Na potrzeby systemu został wymyślony specjalny język programowania, który przypomina C++ 
      (właściwie jest jego „okrojoną” wersją). Ta lekcja ma na celu wprowadzić użytkownika 
      w specyfikę systemu oraz zapoznać go z wymienionym wyżej językiem programowania.
    </p>

    <p>
      <b>
      W oknie edytora kodu pojawił się program z przykładowymi instrukcjami dostępnymi 
      w omawianym języku programowania. W kodzie programu jest wiele komentarzy dotyczących 
      języka użytego w tym systemie. Twoim zadaniem jest przeczytać poniższy, 
      kod a także używając klawisza F8 wykonać ten program „linijka po linijce”.
      </b>
    </p>
    
  </body>
</html>
