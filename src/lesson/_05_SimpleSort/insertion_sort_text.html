<!DOCTYPE html>
<html>
<head>
  <meta http-equiv="Content-Type" content="text/html; charset=UTF-8"/>
  <title>Treść zadania</title>
  
  <style>
    body {
      font-size: 14px;
      font-family: "DejaVu Serif";
    }
    h2 {
      margin-top: 0px;
      margin-bottom: 0px;
      text-align: center;
    }
    img.floating {
      float: left;
      display: block;
      margin-right: 3px;
    }
    div.paragraph {
      margin-top: 15px;
    }
    div.firstParagraph {
      margin-top: 5px;
    }
    div.clear {
      clear: both;
    }
  </style>
</head>

<body>
  <h2>Porządkowanie przez wstawianie</h2>

  <div class="firstParagraph">
    <img class="floating" src="insert1.png" alt=""/>
    
    W tej lekcji zajmiemy się algorytmem porządkowania przez wstawianie. 
    Jednak zanim przejdziemy do wyjaśnienia tego algorytmu, najpierw zajmiemy się 
    samą operacją wstawiania. Rozważmy taką sytuację jak na obrazku. 
    Mamy pięcioelementową tablicę, w której pierwsze cztery elementy są 
    uporządkowane, a na ostatniej pozycji umieściliśmy nowy element. Niestety nowy 
    element zaburza uporządkowanie tablicy, a oczywiście chcielibyśmy przywrócić 
    porządek w całej tablicy. Wobec tego nowy element należy umieścić (wstawić) 
    na odpowiednią pozycję, w przypadku naszej tabeli powinniśmy wstawić trójkę 
    pomiędzy trójkę oraz czwórkę. 
  </div>
  <div class="clear"></div>
  
  <div class="paragraph">
    <img class="floating" src="insert2.png" alt=""/>
    
    W poprzednim akapicie powiedzieliśmy sobie, że aby ponownie otrzymać uporządkowaną 
    tablicę należy wstawić nowy element w odpowiednie miejsce. Zastanówmy się jak może 
    wyglądać algorytm, który to wykonuje. Operacje wstawiania można przeprowadzić w ten sposób, 
    iż nowy element będziemy porównywać z kolejnymi elementami stojącymi po jego lewej stronie 
    (na rysunku porównanie liczb oznaczyliśmy kolorem pomarańczowym). Jeśli element stojący 
    po lewej stronie jest większy od nowego elementu, to należy zamienić go z nowym elementem 
    i kontynuować wstawianie. Jeśli jednak element stojący po lewej stronie jest 
    mniejszy lub równy, to znaczy, że nowy element znajduje na właściwym miejscu 
    i należy zakończyć wstawianie. Wstawianie należy zakończyć również, gdy nowy 
    element znajdzie się początku tablicy.
  </div>
  <div class="clear"></div>
  
  <div class="paragraph">
    <img class="floating" src="insertion_sort.png" alt=""/>
    
    Jeśli opanowaliśmy algorytm wstawiania nowego elementu do uporządkowanej tablicy, 
    to nie powinniśmy mieć już żadnych problemów z wykorzystaniem tej metody w algorytmie porządkowania. 
    Algorytm porządkowanie przez wstawianie jest następujący. Najpierw należy zacząć 
    od fragmentu tablicy składającej się z jednego (pierwszego) elementu i wstawić 
    do niej element drugi. W ten sposób pierwsze dwa elementy będą uporządkowane 
    i będziemy mogli wstawić trzeci element. Następnie należy umieszczać kolejne elementy. 
    Po każdym umieszczeniu początek tablicy będzie uporządkowany i będzie można przeprowadzić 
    kolejną operację wstawiania. Algorytm należy zakończyć jeśli nie będzie żadnego elementu do wstawienia.
  </div>
  <div class="clear"></div>
  
  <div class="paragraph">
    Spróbuj zrealizować wyżej opisany algorytm. Zaimplementuj funkcję „void uporzadkuj(n)”, 
    która powinna porządkować elementy tablicy wyświetlonej w osobnym oknie. 
    Aby funkcja działała prawidłowo należy skorzystać z dwóch funkcji specjalnych 
    „int porownaj(idx1, idx2)” oraz „void zamien(idx1, idx2)”. Obie funkcje są szczegółowo 
    omówione w zakładce „funkcje specjalne”.
    W przypadku pojawienia się problemów z implementacją tej funkcji, powinieneś spojrzeć 
    na pseudokod algorytmu. Po zakończeniu implementowania porównaj swoje rozwiązania 
    z rozwiązaniem wzorcowym, a następnie przeczytaj podsumowanie.
  </div>
  
</body>
</html>
